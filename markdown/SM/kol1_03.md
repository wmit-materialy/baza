---
lang: pl
date: "18 czerwca 2025, godz. 9:45"
author: Inżynieria i analiza danych GL02
title: "Kolokwium ze Statystyki matematycznej"
geometry: margin=2.5cm
header-includes: |
  \usepackage{icomma}
  \usepackage{siunitx}
  \sisetup{per-mode=symbol,locale=PL,range-phrase={-},range-units=single}
---

**UWAGA.** Ten plik zawiera dwie strony. Proszę zapoznać się z całością tekstu.

## ZADANIE 1.

Chcemy odpowiedzieć na pytanie: Czy sposób płatności zależy od wieku klienta?
W tym celu zapytano 150 klientów wybranego losowo sklepu, jak najczęściej płacą
za zakupy i przypisano ich do jednej z grup wiekowych. Wyniki zestawiono w tabeli

| Wiek klienta | gotówka | karta | telefon |
| ------------ | :-----: | :---: | :-----: |
| $<$ 30 lat   | 10      | 35    | 25      |
| $\ge$ 30 lat | 30      | 35    | 15      |

Na poziomie istotności 0.05 zweryfikuj odpowiednią hipotezę. Do przeprowadzenia
testu wykorzystaj odpowiednią funkcję programu R. (6 pkt)

## ZADANIE 2.

W celu sprawdzenia, czy posiadanie paneli fotowoltaicznych wiąże się z istotnym
zmniejszeniem zużycia energii zbadano 50 losowo wybranych gospodarstw domowych
korzystających z paneli fotowoltaicznych i 50 losowo wybranych gospodarstw bez
takich paneli, a wyniki zestawiono w tabeli

| Gospodarstwo | $\overline{x}\; (\si{\kilo\watt\hour}$) | $s\; (\si{\kilo\watt\hour}$) |
| ---          | :-:                                     | :-:                          |
| z panelami   | 145                                     | 28                           |
| bez paneli   | 205                                     | 47                           |

gdzie $\overline{x}$ oznacza średnią z pobranej próby, a $s$ odchylenie standardowe obliczone na
podstawie obciążonej wariancji. Zakładając, że zużycie energii ma rozkład normalny wykonaj poniższe
polecenia.

(A) Na poziomie ufności 0.96 zbuduj przedział ufności dla różnicy średniego
    zużycia energii w gospodarstwach z panelami i bez paneli. Jakie wnioski
    możesz sformułować na podstawie otrzymanego przedziału? (6 pkt)
(B) Na poziomie istotności 0.04 zweryfikuj hipotezę sformułowaną w punkcie (A).
    Weryfikację hipotezy przeprowadź na podstawie odpowiedniego obszaru
    krytycznego. (4 pkt)

## ZADANIE 3.

Zbiór danych `MASS::crabs` zawiera między innymi wymiary w milimetrach długości
(CL) i szerokości (CW) pancerza (ang. *carapace*) 50 krabów dwóch gatunków.
Na podstawie tych danych zbadaj zależność szerokości pancerza (CW) od jego
długości (CL). W tym celu wykonaj poniższe polecenia.

(A) Zbuduj odpowiedni model prostej regresji linowej. (3 pkt)
(B) Na poziomie ufności 0.95 zbuduj przedziały ufności dla współczynników
    otrzymanego modelu. (4 pkt)
(C) Na poziomie istotności 0.05, zweryfikuj hipotezę, że współczynnik kierunkowy
    zbudowanego modelu jest różny od zera. (3 pkt)
(D) Wyznacz szerokość pancerza kraba dla maksymalnej długości pancerza. (4 pkt)

W rozwiązaniu zadania 3 skorzystaj z gotowych funkcji programu R.

Na rozwiązanie zadań masz 80 minut. Rozwiązania (poprawnie napisany skrypt
programu R nie jest rozwiązaniem zadania) wszystkich zadań zamieść w jednym
pliku Rmd. **Plikowi nadaj nazwę, którą jest twoje nazwisko bez znaków
diakrytycznych**. Tak nazwany plik prześlij jako odpowiedź do zadania na
Teamsach. Rozwiązania zadań wpisz do pliku zachowując ich kolejność.
