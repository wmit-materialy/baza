---
lang: pl
date: "18 czerwca 2025, godz. 8:00"
author: Inżynieria i analiza danych GL01
title: "Kolokwium ze Statystyki matematycznej"
geometry: margin=2.5cm
---

**UWAGA.** Ten plik zawiera dwie strony. Proszę zapoznać się z całością tekstu.

## ZADANIE 1.

Przypuszcza się, że studenci podczas sesji egzaminacyjnej śpią mniej niż poza
sesją. Aby to zweryfikować, przeprowadzono badanie, w którym zmierzono liczbę
godzin snu na dobę w dwóch czterdziestoosobowych grupach studentów podczas sesji
oraz poza sesją i otrzymano następujące wyniki

| grupa         | $\overline{x}$ | $s$ |
| ---           | :-:            | :-: |
| podczas sesji | 5.8            | 1.2 |
| poza sesją    | 7.1            | 1.5 |

gdzie $\overline{x}$ oznacza średnią z pobranej próby, a s odchylenie standardowe obliczone z
obciążonej wariancji. Zakładając, że czas snu ma rozkład normalny wykonaj
poniższe polecenia.

(A) Na poziomie ufności 0.98 zbuduj przedział ufności dla różnicy średniego
    czasu snu podczas sesji i poza sesją. Jakie wnioski możesz sformułować na
    podstawie otrzymanego przedziału?                       (6 pkt)
(B) Na poziomie istotności 0.02 zweryfikuj hipotezę sformułowaną w punkcie (A).
    Weryfikację hipotezy przeprowadź na podstawie odpowiedniego obszaru
    krytycznego. (4 pkt)

## ZADANIE 2.

Przeprowadzono ankietę wśród 200 osób, które przebyły chorobę COVID-19, zadając
pytanie, czy planują zaszczepić się przeciw COVID-19. Wyniki przedstawiono w
tabeli

|              | chce się zaszczepić | nie chce się zaszczepić |
| ---          | :-:                 | :-:                     |
| chorował     | 45                  | 55                      |
| nie chorował | 70                  | 30                      |

Na poziomie istotności 0.05 zweryfikuj hipotezę, że chęć zaszczepienia się
przeciw COVID-19 nie zależy od tego, czy przebyło się tę chorobę. Do
przeprowadzenia testu wykorzystaj odpowiednią funkcję programu R. (6 pkt)


## ZADANIE 3.

W zbiorze `MASS::stackloss` znajdują się dane uzyskane w ciągu 21 dni działania
zakładu utleniania amoniaku ($NH_3$) do kwasu azotowego ($HNO_3$). Zbiór zawiera
cztery zmienne

- `Air.Flow`   – przepływ chłodzącego powietrza w wieży absorpcyjnej,
- `Water.Temp` – temperatura wody chłodzącej krążącej przez wężownice w wieży absorpcyjnej,
- `Acid.Conc.` – stężenie krążącego kwasu,
- `stack.loss` – 10-krotność procentu amoniaku, który wydostaje się z wieży bez absorpcji.

Na podstawie tych danych zbadaj zależność straty amoniaku (stack.loss) od
przepływu chłodzącego powietrza (`Air.Flow`). W tym celu wykonaj poniższe
polecenia.

(A) Zbuduj odpowiedni model prostej regresji linowej. (3 pkt)
(B) Na poziomie istotności 0.05, zweryfikuj hipotezę, że współczynnik kierunkowy
    zbudowanego modelu jest różny od zera. (3 pkt)
(C) Na poziomie ufności 0.95 zbuduj przedziały ufności dla współczynników
    otrzymanego modelu. (4 pkt)
(D) Wyznacz stratę amoniaku dla minimalnego przepływu chłodzącego powietrza w
    wieży absorpcyjnej. (4 pkt)

W rozwiązaniu zadania 3 skorzystaj z gotowych funkcji programu R.

Na rozwiązanie zadań masz 80 minut. Rozwiązania (poprawnie napisany skrypt
programu R nie jest rozwiązaniem zadania) wszystkich zadań zamieść w jednym
pliku Rmd. **Plikowi nadaj nazwę, którą jest twoje nazwisko bez znaków
diakrytycznych**. Tak nazwany plik prześlij jako odpowiedź do zadania na Teamsach.
Rozwiązania zadań wpisz do pliku zachowując ich kolejność.
