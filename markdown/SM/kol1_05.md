---
lang: pl
date: "12 czerwca 2023, godz. 9:45"
author: Inżynieria i analiza danych GL03
title: "Kolokwium ze Statystyki matematycznej"
geometry: margin=2.5cm
header-includes: |
  \pagenumbering{gobble}
---

## ZADANIE 1.

W zbiorze `gleba.csv` załączonym do zadania znajdują się dane dotyczące stężenia
metali ciężkich w wierzchniej warstwie gleby, zebrane na równinie zalewowej
rzeki Meuse (Holandia). Zbiór zawiera następujące zmienne:

`X` – numer próbki, `cadium` – stężenie kadmu w wierzchniej warstwie gleby,
`copper` – stężenie miedzi, `lead` – stężenie ołowiu, `zinc` – stężenie cynku,
`elev` – względne położenie miejsca pobrania próbki nad korytem rzeki, `dist` –
odległość miejsca pobrania próbki od brzegu rzeki znormalizowana do przedziału
$[0,1]$.

UWAGA. Do wczytania danych użyj funkcji `read.table()`. Nie zapomnij o
argumentach `sep` i `header`.

Na podstawie obserwacji zawartych w zbiorze `gleba` zbadaj, czy stężenie miedzi
w badanej glebie jest większe niż stężenie cynku. W tym celu wykonaj poniższe
polecenia:

(A) Narysuj wykres pudełkowy stężenia miedzi i cynku w badanej glebie. (2 pkt)

(B) Na poziomie istotności 0.04 zweryfikuj hipotezę, że stężenie miedzi w
    badanej glebie jest większe niż stężenie cynku. (8 pkt)

(C) Wyznacz estymator punktowy współczynnika korelacji liniowej stężenia miedzi
    i cynku w badanej glebie, a następnie na poziomie istotności 0.06 zweryfikuj
    hipotezę, że stężenia miedzi i cynku w badanej glebie są skorelowane. (5 pkt)

## ZADANIE 2.

W zbiorze `MASS::anorexia` znajdują się pomiary wagi 72 dziewcząt chorych na
anoreksję przed i po terapii behawioralnej (`CBT`) lub rodzinnej (`FT`) albo bez
terapii (`Cont` – grupa kontrolna). Na podstawie tych danych zbadaj skuteczność
terapii behawioralnej. W tym celu wykonaj poniższe polecenia:

(A) Zbuduj przedział ufności dla różnicy średniej wagi przed i po terapii
    behawioralnej. (3 pkt)

(B) Na podstawie punktu (A) postaw i zweryfikuj hipotezę dotyczącą średniej wagi
    przed i po terapii behawioralnej. (5 pkt)

## ZADANIE 3.

Krzyżując czerwone i białe róże otrzymuje się róże czerwone, białe i różowe.
Większość genetyków twierdzi, że stosunek róż czerwonych do białych i różowych,
powstałych w wyniku krzyżowania, wynosi 3:2:2. Aby sprawdzić to twierdzenie
pobrano 80-elementową próbkę róż powstałych z krzyżowania, w której było 35 róż
czerwonych, 31 białych i 14 różowych. Na podstawie tej próby, za pomocą
odpowiedniego testu, zbadaj, czy genetycy mają rację. (8 pkt)

W rozwiązaniu powyższych zadań skorzystaj z gotowych funkcji programu R.

Na rozwiązanie zadań masz 80 minut. Rozwiązania (poprawnie napisany skrypt
programu R nie jest rozwiązaniem zadania) wszystkich zadań zamieść w jednym
pliku Rmd. **Plikowi nadaj nazwę, którą jest twoje nazwisko bez znaków
diakrytycznych.** Tak nazwany plik prześlij jako odpowiedź do zadania na
Teamsach i pamiętaj: *Kto pyta nie błądzi.*
