---
title: "IAD – Rachunek prawdopodobieństwa – egzamin – zestaw 1"
author: ""
date: "2025-02-03"
lang: pl
geometry: margin=1.5cm,top=0cm
header-includes: |
  ```{=latex}
  \usepackage{icomma}
  \pagenumbering{gobble}
  ```
---

1. (_6 punktów_) Przypuśćmy, że pewien owad składa k jajeczek z
   prawdopodobieństwem $e^{-\lambda} \frac{\lambda^k}{k!}$, a każde z jajeczek
   wylęga się z prawdopodobieństwem $p$. Zakładając wzajemną niezależność
   wylęgania się jaj, znaleźć prawdopodobieństwo, że ilość potomków danego owada
   wyniesie dokładnie $l$. Wyznaczyć przeciętną liczbę młodych owadów z
   pojedynczego wylęgu.

2. (_5 punktów_) Tygodniowe wypłaty z pewnego funduszu są niezależnymi zmiennymi
   losowymi o rozkładzie wykładniczym z tą samą wartością oczekiwaną 2000 zł.
   Obliczyć prawdopodobieństwo, że łączna wypłata z tego funduszu w okresie roku,
   tzn. 52 tygodni, przekroczy 100 000 zł. Podać twierdzenie, które jest podstawą
   rozwiązania.

3. (_5 punktów_) Z urny, w której jest pięć kul białych, trzy czerwone i dwie
   zielone losujemy ze zwracaniem cztery kule. Podać rozkład liczby wylosowanych
   kul białych, dystrybuantę odpowiedniej zmiennej losowej i jej wartość
   oczekiwaną.

4. (_6 punktów_) Zmienna losowa $X$ ma rozkład wykładniczy z parametrem
   $\alpha = 3$. Wyznaczyć rozkład zmiennej losowej $Y = 2X - 3$ oraz funkcję
   charakterystyczną zmiennej $Y$. Podać własności funkcji charakterystycznej.

5. (_5 punktów_) Załóżmy, że $X_1, X_2, X_3$ są niezależnymi zmiennymi losowymi o
   jednakowym rozkładzie jednostajnym na przedziale $[0, 2]$. Obliczyć $EZ$,
   gdzie $Z = \min(X_1, X_2, X_3)$.

6. (_2 punkty_) Wielkość dziennego zużycia węgla $Z$ w osiedlowej ciepłowni jest
   zmienną losową o rozkładzie normalnym z wartością oczekiwaną $4,5$ i
   odchyleniem standardowym $1,3$. Jakie jest prawdopodobieństwo, że w kolejnym
   dniu $Z$ przekroczy wartość 6?

7. (_6 punktów_) Niech dwuwymiarowy wektor losowy $(X, Y)$ ma gęstość:

   $$
   f(x, y) =
   \begin{cases}
   2 - x - y, & \text{dla } (x, y) \in (0, 1) \times (0, 1), \\
   0,         & \text{poza tym obszarem}
   \end{cases}
   $$

   Wyznaczyć regresje II rodzaju. Zbadać niezależność zmiennych losowych $X, Y$.
   Obliczyć $F\left(\frac{1}{2}, \frac{1}{2}\right)$. Wyjaśnić związki między
   niezależnością a nieskorelowaniem.
