---
title: Rachunek prawdopodobieństwa - egzamin "0" - zestaw 1
date: 2025-01-21
lang: pl
header-includes: |
  ```{=latex}
  \usepackage{icomma}
  \pagenumbering{gobble}
  \usepackage[left=1.5cm, right=1.5cm, top=0cm, bottom=1.5cm]{geometry}
  ```
---

1. Gracz rzuca dwiema kostkami. Jeżeli suma oczek jest nie większa niż 4, to
   dostaje 10 zł, jeżeli większa niż 10 - płaci 5 zł, a w pozostałych przypadkach
   płaci 1 zł. Niech wartości zmiennej losowej $X$ będą liczbami wygranych
   (przegranych) złotych. Wyznaczyć rozkład i dystrybuantę zmiennej losowej $X$,
   wartość oczekiwaną $EX$ i wariancję $D^2(X)$. Jakie jest prawdopodobieństwo
   nieprzegrania w tej grze?

2. Test na rzadką chorobę, którą dotknięta jest średnio jedna na 1000 osób, daje
   fałszywą pozytywną odpowiedź w 5% przypadków (u osoby chorej daje zawsze
   pozytywną odpowiedź). Jakie jest prawdopodobieństwo, że osoba, u której test dał
   odpowiedź pozytywną, jest faktycznie chora? Zakładamy, że nic nie wiemy o innych
   możliwych objawach u badanej osoby.

3. Mamy 100 obrabiarek pracujących niezależnie od siebie, o tej samej mocy i tym
   samym sposobie pracy. Każda z nich jest włączona w ciągu $0,8$ całego czasu
   pracy. Jakie jest prawdopodobieństwo, że w dowolnie wybranej chwili będzie
   włączonych od 70 do 86 obrabiarek?

5. Zmienna losowa $X$ ma gęstość prawdopodobieństwa $f(x) = \alpha(1 -
   x)I_{(0,1)}$.

   Wyznaczyć parametr $\alpha$, dystrybuantę zmiennej losowej $X$, wartość
   oczekiwaną $EX$, wariancję $D^2(X)$, funkcję charakterystyczną zmiennej $X$
   oraz funkcję gęstości zmiennej $Y = e^X$.

6. Dwuwymiarowa zmienna losowa ma funkcję prawdopodobieństwa daną za pomocą
   tabeli

   $$
   \begin{array}{|c|c|c|}
     \hline
     X/Y & -1          & 0           \\ \hline
     0   & c^2           & \frac{c}{2} \\ \hline
     1   & \frac{c}{2} & \frac{1}{4}           \\ \hline
   \end{array}
   $$

   Wyznaczyć stałą $c$, dystrybuantę $F(x,y)$ dwuwymiarowej zmiennej losowej
   $(X, Y)$, zbadać niezależność zmiennych losowych $X$ i $Y$. Wyznaczyć
   współczynnik korelacji między zmiennymi $X$ i $Y$.
