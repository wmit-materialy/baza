---
title: Rachunek prawdopodobieństwa – egzamin – zestaw 1
lang: pl
documentclass: article
classoption:
  - a4paper
header-includes: |
  \usepackage{icomma}
  \pagenumbering{gobble}
  \usepackage[left=1.5cm, right=1.5cm, top=1.5cm, bottom=1.5cm]{geometry}
---

1. Jakie jest prawdopodobieństwo, że wkładając losowo cztery różne listy do
   zaadresowanych kopert:
   a) wszystkie listy trafią do właściwego adresata,
   b) trzy listy,
   c) dwa listy,
   d) żaden list

   nie trafi do właściwego adresata?

2. Badając chorego, lekarz nie może postawić jednoznacznej diagnozy, ponieważ
   zaobserwowane objawy mogą być zarówno wynikiem pewnej groźnej choroby, mogą
   też być spowodowane innymi przejściowymi czynnikami. Wiadomo, że podejrzewana
   choroba występuje w populacji, z której pochodzi badany pacjent, z
   prawdopodobieństwem $0,001$ oraz powoduje zaobserwowane zmiany z
   prawdopodobieństwem $0,8$. Z innych powodów występują one przeciętnie jeden raz na
   sto przypadków. Jakie jest prawdopodobieństwo, że badany pacjent rzeczywiście
   zapadł na podejrzewaną chorobę?
3. Doświadczenie losowe polega na wyborze punktu $P(x, y)$ z kwadratu
   $K = [0; 1] \times [0; 1]$. Niech $X(\omega) = x$, $Y(\omega) = y$. Wyznaczyć
   dystrybuantę dwuwymiarowej zmiennej losowej $(X, Y)$. Zbadać niezależność tych
   zmiennych losowych. Wyznaczyć współczynnik korelacji liniowej $\rho_{X, Y}$.
4. Niech liczba błędów drukarskich na pojedynczej stronie książki będzie zmienną
   losową z parametrem $\lambda = 0,2$. Obliczyć prawdopodobieństwo, że na danej
   stronie znajdzie się co najmniej jeden błąd drukarski. Jaka jest spodziewana
   liczba błędów w tej książce, jeżeli wiemy, że liczy ona $324$ strony?
5. W celu ustalenia procentu $p$ dorosłych obywateli akceptujących politykę
   pewnej *Bardzo Ważnej Osobistości* przeprowadza się sondaż opinii publicznej.
   Podać, ile osób powinno być ankietowanych, aby z prawdopodobieństwem co najmniej
   0.95, odsetek popierających tę politykę obywateli otrzymany z próby losowej
   różnił się od rzeczywistej wartości $p$ o mniej niż $0,001$?
6. Wyznaczyć rozkład zmiennej losowej $Y = X_1 + X_2$, jeśli wiadomo, że $X_1$ i
   $X_2$ są niezależnymi zmiennymi losowymi o rozkładach wykładniczych z
   parametrami odpowiednio $\lambda_1$ i $\lambda_2$.
