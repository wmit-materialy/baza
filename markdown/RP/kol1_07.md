---
title: "Rachunek prawdopodobieństwa - I kolokwium – zestaw 1"
header-includes: |
  ```{=latex}
  \usepackage{icomma}
  \pagenumbering{gobble}
  \usepackage[left=1.5cm, right=1.5cm, top=0cm, bottom=1.5cm]{geometry}
  ```
---

1. Między troje dzieci dzielimy dwanaście zabawek. Jakie jest
   prawdopodobieństwo, że każde dziecko otrzyma dokładnie cztery zabawki?

2. W hotelu są 2 windy I i II. I działa z prawdopodobieństwem $\frac{1}{2}$, II
   działa z prawdopodobieństwem $\frac{1}{3}$. Wiadomo, że jeśli nie działa II,
   to I nie jest zepsuta z prawdopodobieństwem $\frac{1}{2}$. Jakie jest
   prawdopodobieństwo, że działa II winda, gdy I jest zepsuta? Jakie jest
   prawdopodobieństwo, że działa co najmniej jedna winda?

3. Wśród studentów III roku przystępujących do egzaminu 25% jest świetnie
   przygotowanych (grupa A), połowa przygotowała się częściowo (grupa B),
   pozostałe 25% zna wymagany materiał bardzo słabo (grupa C). Z grupy A zdaje
   każdy student, z grupy B - co drugi, z grupy C - co piąty. Losowo wybrany
   student nie zdał egzaminu. Jakie jest prawdopodobieństwo, że należy on do grupy
   B?

4. Z odcinka $[-1, 1]$ wybieramy losowo dwie liczby $p$ i $q$. Znaleźć
   prawdopodobieństwo tego, że równanie kwadratowe $x^2 + px + q = 0$ ma dwa
   pierwiastki rzeczywiste.

5. Załóżmy, że $P(A) > 0$ i $P(B) > 0$. Udowodnić, że jeżeli $A$ i $B$ są
   rozłączne, to nie są niezależne.

6. Pewien matematyk nosi w kieszeni (lewej i prawej) po jednym pudełku zapałek.
   Ilekroć chce zapalić papierosa, sięga do losowo wybranej kieszeni. Jakie jest
   prawdopodobieństwo, że gdy po raz pierwszy wyciągnie puste pudełko, w drugim
   będzie $k$ zapałek? ($k = 0, 1, 2, \ldots, m$, gdzie $m$ jest liczbą zapałek
   w pełnym pudełku; zakładamy, że w chwili początkowej matematyk ma dwa pełne
   pudełka)

7. Niech $\Omega = [0, 3]$, $\mathcal{F} = \sigma$-ciało zbiorów
   borelowskich na $[0, 3]$, $P$ – unormowana miara Lebesgue'a na $\Omega$ i
   $X : \Omega \to \mathbb{R}$ funkcja określona następująco:

   $$
   X(\omega) =
   \begin{cases}
     \omega,     &\text{gdy } \omega \in [0, 1] \\
     1,          &\text{gdy } \omega \in (1, 2] \\
     3 - \omega, &\text{gdy } \omega \in (2, 3]
   \end{cases}
   $$

   Wykazać, że $X$ jest zmienną losową.
